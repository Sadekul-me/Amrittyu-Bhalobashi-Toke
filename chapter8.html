<!DOCTYPE html>
<html lang="bn">

<head>
    <meta charset="UTF-8" />
    <meta name="viewport" content="width=device-width, initial-scale=1" />
    <title>পর্ব ৮: আমৃত্যু ভালোবাসি তোকে</title>
    <link rel="stylesheet" href="css/style.css" />
    <style>
        main {
            max-width: 800px;
            margin: 40px auto;
            background: #fff3e0;
            padding: 30px;
            border-radius: 12px;
            box-shadow: 0 0 15px #d4af37;
            color: #4a2c1a;
            font-family: 'Noto Sans Bengali', sans-serif;
            line-height: 1.6;
        }

        main h1 {
            color: #800000;
            border-bottom: 3px solid #d35400;
            padding-bottom: 10px;
            margin-bottom: 20px;
        }

        main p {
            font-size: 1.1rem;
            margin-bottom: 15px;
        }

        a.back-link {
            display: inline-block;
            margin-top: 30px;
            color: #d35400;
            text-decoration: none;
            font-weight: bold;
            border: 1.5px solid #d35400;
            padding: 8px 15px;
            border-radius: 8px;
            transition: background-color 0.3s, color 0.3s;
        }

        a.back-link:hover {
            background-color: #d35400;
            color: #fff3e0;
        }
    </style>
</head>

<body>
    <main>
        <h1>পর্ব ৮: আমৃত্যু ভালোবাসি তোকে</h1>
        <p><strong>“মনের উপর কারও হাত নেই। মনকে আমি যা বুঝাবো, আমার মন তাই বুঝবে।”</strong><br>
            এই স্লোগান দিতে দিতে নিজেকে শক্ত করলো মেঘ।</p>

        <p>আজ ফজরের আজানের সময় সে উঠেছে। রাতে এলার্ম দিয়ে ঘুমিয়েছিল। দিন যত যাচ্ছে, পরীক্ষা ততই কাছে আসছে। যেভাবেই হোক
            চান্স পেতে হবে। প্রথম টার্গেট মেডিকেল, দ্বিতীয় ঢাকা বিশ্ববিদ্যালয়। এজন্য সবই পড়তে হবে তাকে।</p>

        <p>নামাজ পড়ে পড়াশোনা শুরু করলো মেঘ। সকাল ৭টা থেকে সাড়ে ৭টা পর্যন্ত মন দিয়ে পড়ে গেল। খালি পেটে বেশি সময় পড়াশোনা
            করা কঠিন, তাছাড়া পড়তে পড়তে আরও বেশি খিদে লাগে। গতকাল সন্ধ্যায় খেয়েছিল, এরপর সারারাত কিছু খায়নি। পেট চুই চুই
            করছে। তাই দৌড়ে নিচে নেমে গেল মেঘ।</p>

        <p>মেঘের এমন দৌড় দেখে ভয়ে রান্নাঘর থেকে ছুটে এলেন হালিমা খান।</p>

        <p><strong>হালিমা খান:</strong> “কি হয়েছে তোর? এভাবে ছুটছিস কেন?”</p>

        <p><strong>মেঘ:</strong> “আমার খুব খিদে পেয়েছে, আম্মু। তাড়াতাড়ি খেতে দাও।”</p>

        <p><strong>হালিমা খান:</strong> “তুই তো কবে উঠেছিস?”</p>

        <p><strong>মেঘ:</strong> “ফজরের সময় উঠেছি, তারপর পড়াশোনা করেছি। এখন তাড়াতাড়ি খেতে দাও।”</p>

        <p>হালিমা খান খুশিতে গদগদ হয়ে গেলেন। ওনার মেয়ে পড়াশোনায় মনোযোগ দিচ্ছে, সাথে খাওয়া-দাওয়াতেও। এ তো প্রতিটা মায়েরই
            প্রধান ইচ্ছে। তিনি ছুটে গেলেন রান্নাঘরে এবং মেঘের পছন্দের সব খাবার হাজির করলেন মেয়ের সামনে।</p>

        <p>মেঘ খিদার তাড়নায় ঝটপট খাবার শেষ করে নিজের রুমে চলে গেলো। আজ তার কোচিং নেই, প্রাইভেটও নেই। সন্ধ্যায় শুধু
            শাহরিয়ার ভাইয়া পড়াতে আসবেন। সারাদিনের একটা রুটিন করে নিল মেঘ। টার্গেট সেট করে পড়াশোনা করলে পড়াশোনা তাড়াতাড়ি
            এগোবে।</p>

        <p>★★★★</p>

        <p>এদিকে ৮ টার পর বাড়ির সবাই খেতে বসেছে। আবির একেবারে রেডি হয়ে নেমেছে। চেয়ার টেনে বসতে বসতে নজর পরে, সামনের
            চেয়ারটা ফাঁকা। নিষ্পলক তাকিয়ে কয়েক সেকেন্ডে স্বাভাবিক হয়ে খাওয়া শুরু করে।</p>

        <p>ইকবাল খান জিজ্ঞেস করলেন, <q>মেঘ কোথায়, উঠেনি এখনও?</q></p>

        <p>হালিমা খান প্রফুল্ল মেজাজে উত্তর দিলেন,</p>
        <blockquote>
            <p>ও নাকি সেই ভোর বেলা উঠেছে। পড়তে পড়তে খিদে লাগছে তাই কিছুক্ষণ আগেই খেয়ে গেছে।</p>
        </blockquote>

        <p>আলী আহমদ খান শীতল কন্ঠে প্রশ্ন করলেন, <q>শাহরিয়ার কি গতকাল এসেছিল?</q></p>

        <p>হালিমা খান পুনরায় উত্তর দিলেন, <q>গতকাল আসে নি তো ভাইজান, মেঘ অনেকক্ষণ অপেক্ষা করেছে।</q></p>

        <p>আলী আহমদ খান স্বাভাবিক কন্ঠে বললেন, <q>হয়তো কোনো সমস্যা, আজ আসবে নিশ্চয়ই।</q></p>

        <p>কেউ আর কোনো কথা বললো না, চুপচাপ খাওয়াতে ব্যস্ত সকলে।</p>

        <p>কিছুক্ষণ পর খাওয়া শেষে উঠে চলে গেলেন বাড়ির কর্তারা। বসে আছে নাকি চার ভাই বোক। মীম আর আদি খুনসুটি করে খাওয়াতে
            ব্যস্ত।</p>

        <p>তানভির হঠাৎ আবিরের দিকে তাকিয়ে বললো,</p>
        <blockquote>
            <p><q>ভাইয়া, তোমার কি কিছু হয়েছে?</q></p>
        </blockquote>

        <p>আবির নড়েচড়ে বসেছে, মুখ গোমড়া করে উত্তর দিলো, <q>কিছু হয় নি।</q></p>

        <p>তানভির আর কথা বাড়ায় নি, চুপচাপ নিজের খাওয়া শেষ করলো।</p>

        <p>এদিকে নিজের খাবার শেষ করে, ফ্রেশ হয়ে আবিরও অফিসে চলে গেলো। বাকিরাও নিজেদের কাজে ব্যস্ত হলো।</p>

        <p>★★★★</p>

        <p>সারাদিনের ব্যস্ততা শেষে সকলেই বাড়ি ফিরলো, ফিরলো না কেবল আবির।</p>

        <p>আগামী মাস থেকে আবিরের নতুন কোম্পানি শুরু হবে, সেই কাজেই ব্যস্ত সে। সারাদিন বাবার কোম্পানির কাজ সামলে সন্ধ্যার
            পর প্রায়ই এসে দেখতে হয় নিজের অফিসের কাজ কর্ম। সাথে তার আরও দুজন বন্ধু আছে — একজন রাকিব, আরেকজন রাসেল। আবিরের
            পরেই তাদের পোস্ট, আবিরের অনুপস্থিতিতে তারা কোম্পানি সামলাবে। কয়েক বছর যাবৎ আবিরের সাথে প্ল্যান করে রেখেছিল;
            এটারই পূর্ণতা পেতে চলেছে।</p>

        <p>★★★★</p>

        <p>এদিকে গতকালের ন্যায় আজও পড়ার রুমে অপেক্ষা করছে মেঘ। কিন্তু শাহরিয়ার ভাইয়া আসার কোনো খবর নেই। এই পৃথিবীতে কারো
            জন্য অপেক্ষা করা হলো সবচেয়ে কষ্টের কাজ — এটা মেঘের অভিমত। তাই রাগে ফুঁসতে ফুঁসতে বড় আব্বুর কাছে দাঁড়ালো।</p>

        <p>আলী আহমদ খান সোফায় বসে কফি খেতে খেতে টিভি দেখছিলেন।</p>

        <p>মেঘ জিজ্ঞাসু চোখে তাকালো বড় আব্বুর দিকে, তারপর আস্তে করে বললেন, <q>ভাইয়া কি পড়াতে আসবেন না?</q></p>

        <p>আলী আহমদ খানের মনোযোগ সরলো টিভির দিক থেকে। এক পলক তাকালো মেঘের দিকে, তারপর পকেট থেকে ফোন বের করে ডায়েল করলেন
            শাহরিয়ারের নাম্বারে। প্রথমবার রিসিভ হলো না। দ্বিতীয় বার রিসিভ হলো,</p>

        <p><strong>আলী আহমদ খান:</strong> তুমি আসছো না কেনো? পড়াবে না?</p>

        <p><strong>শাহরিয়ার</strong> শীতল কন্ঠে উত্তর দিলো, <q>আংকেল, আমার জন্য বাসাটা দূরে হয়ে যায়। সময় মেইনটেইন করাও
                একটু সমস্যা তাই আমি আর আসতে পারবো না। সরি।</q></p>

        <p><strong>আলী আহমদ খান:</strong> তাহলে তুমি এই কথাটা প্রথম দিনই জানাতে পারতে।</p>

        <p><strong>শাহরিয়ার</strong> গম্ভীর কন্ঠে উত্তর দিলো, <q>একটু অসুস্থ ছিলাম আংকেল, হাসপাতাল থেকে আজই ফিরেছি।
                আপনাকে সময় করে ফোন দিতাম আমি।</q></p>

        <p><strong>আলী আহমদ খান:</strong> কি হয়েছে তোমার?</p>

        <p><strong>শাহরিয়ার:</strong> <q>তেমন কিছুটা, হালকা ব্যথা পেয়েছি। দোয়া করবেন আংকেল, আল্লাহ হাফেজ।</q></p>

        <p><strong>আলী আহমদ খান:</strong> সাবধানে থেকো। আল্লাহ হাফেজ।</p>

        <p>আলী আহমদ খান মেঘকে জানালেন পড়াবে না, মেঘ কি বলবে বুঝে উঠতে পারলো না, ঠায় দাঁড়িয়ে রইলো সোফার পাশে।</p>

        <p>তখনই সিঁড়ি দিয়ে নামছিল তানভির, মেঘের কাছে দাঁড়িয়ে প্রশ্ন করলেন, <q>এখানে দাঁড়িয়ে আছিস কেন?</q></p>

        <p>মেঘ মাথা নিচু করে, পাতলা অধর নেড়েচেড়ে বলে, <q>শাহরিয়ার ভাইয়া পড়াবেন না আমায়!</q></p>

        <p><strong>তানভির:</strong> তাতে মন খারাপ করার কি আছে? মানুষের সমস্যা থাকতেই পারে!</p>

        <p>মেঘ চোখ তুলে তাকালো ভাইয়ের পানে।</p>

        <p>তানভির বড় আব্বুর দিকে তাকিয়ে পুনরায় বললো, <q>আমার একজন পরিচিত আপু আছে, ওনিও ভালো পড়ান জানি, আপনি অনুমতি দিলে
                আমি কি কথা বলে দেখবো?</q></p>

        <p>আলী আহমদ খান তানভিরের দিকে তীক্ষ্ণ দৃষ্টিতে তাকালেন, হয়তো মনে মনে ভাবলেন যেই ছেলে জীবনে পড়াশোনায় করে না সেই
            ছেলে আবার বোনের জন্য টিউটর খুঁজছে।</p>

        <p>মুখ ফোটে বললেন, <q>দেখো, তোমার মতো গর্দভ হয় না যেনো।</q></p>

        <p>তানভির হাসি মুখে বললো এবার, <q>২-১ দিন পড়ার পর মেঘের যদি মনে হয় পড়বে তাহলেই ফিক্সড করবো।</q></p>

        <p>আলী আহমদ খান এবার যেনো স্বস্তি পেলেন, সহজভাবেই বললেন, <q>ঠিক আছে, কালকেই আসতে বলো তাহলে।</q></p>

        <p>তানভির আর কথা না বাড়িয়ে চুপচাপ বের হয়ে গেলো বাসা থেকে।</p>

        <p>মেঘ ও নিজের মতো বই খাতা নিয়ে রুমে চলে গেলো।</p>

        <p>★★★★</p>

        <p>আজ মঙ্গলবার, মেঘ রেডি হয়ে একেবারে নিচে নামলো, ক্লাসের টাইম ৩০ মিনিট এগিয়ে দিয়েছে তাই তাড়াতাড়ি যেতে হবে। খাবার
            টেবিলে বসে তাড়াহুড়োয় খাবার খাচ্ছে মেঘ। সামনের চেয়ার ফাঁকা, এতেই যেনো মেঘের স্বস্তি কাজ করছে। রবিবারের ধমক
            খাওয়ার পর থেকে মেঘ ইচ্ছে করেই আবির ভাইয়ের থেকে দূরে দূরে থাকতে চাই।</p>

        <p>এদিকে আবির ৮ টার দিকে না খেয়ে অফিসে চলে গেছেন। নিজের অফিসে কাজ শেষ করে তারপর বাবার অফিসে যাবে।</p>

        <p>মেঘও খাওয়া শেষ করে কোচিং এর উদ্দেশ্যে রওনা দিলো।</p>

        <p>২ টায় মেঘ কোচিং থেকে এসে ফ্রেশ হয়ে খেতে বসেছে। ২ লুকমা মুখে তুললেই কারো পায়ের শব্দে ফিরে তাকায় মেঘ। আবির ভাই
            খাবারের টেবিলের দিকে আসছেন, মেঘ গলায় খাবার আটকে গেছে, গিলতে পারছে না মেয়েটা। কোনোরকমে পানি দিয়ে খাবারটা
            গিললো। এদিকে আবির বেসিন থেকে হাত ধৌয়ে এসে মামনিকে বললো খাবার দিতে, বসলো গিয়ে মেঘের বিপরীতে রাখা চেয়ারটাতে।
        </p>

        <p>মেঘের চিবুক নামলো গলায়, দৃষ্টি তার প্লেটের দিকে, মনে মনে আল্লাহ আল্লাহ করছে মেয়েটা, হাত পা কাঁপাকাঁপি শুরু
            হয়ে যাচ্ছে। ২ দিন পালিয়ে থেকেও লাভ হলো না। বার বার কানে বাজছে রবিবারের সেই কথাটা — “এমন থাপ্পড় দিব যার দাগ ১
            মাসেও যাবে না”।</p>

        <p>কে চাই স্বেচ্ছায় মাইর খেতে! কোনোরকমে খেয়ে সরে পরলেই বাঁচে সে। খাওয়ার গতি বাড়ালো, নাকে মুখে খাবার ঢুকাচ্ছে
            মেঘ।</p>

        <p>আবির ক্ষিপ্ত দৃষ্টিতে তাকালো মেঘের দিকে, গম্ভীর গলায়, কপাল কুঁচকে বললো,</p>

        <blockquote>“কি হয়েছে তোর?”</blockquote>

        <p>মেঘের নিশ্বাস আটকে আছে। গলা শুকিয়ে কাঠ। সারাশরীরের কম্পনের মাত্রা তীব্র হলো এজন্য কথা বের হচ্ছে না মুখ দিয়ে,
            কিন্তু আজ তাকে বলতে হবে, হিটলারের মুখোমুখি হতে হবে তাকে।</p>

        <p>নিজেকে নিজে সাহস দিলো,</p>

        <blockquote>মেঘের সরল স্বীকারোক্তি, “কিছু হয় নি আমার।”</blockquote>

        <p>আবির কিছু বলতে গিয়েও গিলে ফেললো কথাটা। এরমধ্যে হালিমা খান আবিরের খাবার নিয়ে এসেছেন। আবির খাওয়ায় মনোযোগ দিলেন।
        </p>

        <p>হালিমা খান আবিরকে উদ্দেশ্য করে বললেন, <q>সকালে কিছু খেয়েছিলি বাবা?</q></p>

        <p>আবির গুরুভার কণ্ঠে উত্তর দিলো, <q>খায় নি।</q></p>

        <p>হালিমা খান কিছুটা চিন্তিত কণ্ঠে বললেন, <q>সকালে খেয়ে গেলেই পারতিস, একটু দেরি হলে না হয় হতো!</q></p>

        <p>আবির কোনো উত্তর দিলো না।</p>

        <p>মেঘ মনে মনে ভাবছে, আমায় যে লোক হুমকি দেয় — “ঠিকমতো খেতে হবে”, সে নিজে যখন না খেয়ে থাকে তখন তাকে কেনো কেউ ধমক
            দেয় না। সব দোষ এই মেঘের। থাকবোই না এই বাড়িতে। উঠতে চাই টেবিল থেকে তৎক্ষণাৎ, চোখ পরে আবির ভাইয়ের দিকে, আবির
            মাথা নিচু করে খাচ্ছে। এখন উঠতে গেলেই নিশ্চয় ধমক দিয়ে আবার বসাবেন, কে জানে আবার থাপ্পড়ই মারেন কি না। এসব ভেবে
            মেঘ আবার বসে দ্রুতগতিতে খাওয়া শুরু করে।</p>

        <p>আবির ভাই রাগে একপ্রকার চিৎকার দিয়ে উঠলেন,</p>

        <blockquote>“একটা থাপ্পড় দিব তোকে, এভাবে খাচ্ছিস কেন?”</blockquote>

        <p>মেঘ থমকে গেলো, ধমক খেয়ে চোখ টলমল করছে তার, মুখের ভাতগুলো কোনোরকমে গিললো,</p>

        <p>মনে মনে ভাবলো, <q>আমাকে থাপ্পড় দেয়ার এত ইচ্ছে আপনার?</q></p>

        <p>আবিরের থাপ্পড়ের ভয়ে ২ দিন যাবৎ খাবার টেবিলে সবার সাথে খায় না মেয়েটা। কে জানতো এই দুপুর বেলা আবির ভাই অফিস
            থেকে বাসায় চলে আসবে। জানলে হয়তো আগে খেয়ে নিতো, না হয় আবির ভাই খাওয়ার পর খেতে আসতো।</p>

        <p>কেনো এই মানুষটা তার সামনে আসে? কেনোই বা এত রাগ দেখায় ভেবে পায় না মেঘ। হঠাৎ মনে পড়ে যায় ঘুম থেকে উঠে বলা
            স্লোগানটা — <strong>“মনের উপর কারও হাত নেই।”</strong> মেঘ ভয় পাবে না আবিরকে।</p>

        <p>তারপর স্বাভাবিক ভাবে প্লেটের ভাতগুলো শেষ করে হাত ধৌয়ে সিঁড়ি দিকে যেতে নেয়, সোফার কাছে পর্যন্ত যেতেই মীম আর
            আদি দৌড়ে এসে জাপটে ধরে মেঘকে। আকস্মিক ঘটনায় কিছুটা ঘাবড়ে গেলো মেঘ, তারপর স্বাভাবিক কণ্ঠে বললো,</p>

        <blockquote>”কি হয়েছে তোদের?”</blockquote>

        <p>মীম ফিসফিস করে মেঘকে বললো, <q>আপু প্লিজ আবির ভাইয়াকে বলো না আমাদের নিয়ে বাইকে ঘুরতে, কখনো বাইকে উঠি নি প্লিজ
                বলবা!</q></p>

        <p>মেঘ কোনো কিছু না ভেবেই বললো, <q>আমি বলতে পারবো না।</q></p>

        <p>আদি: <q>প্লিজ প্লিজ প্লিজ আপু। আমরা বলার সাহস পাচ্ছি না। প্লিজ তুমি একটু বলো না প্লিজ।</q></p>

        <p>মেঘ আবারও গম্ভীর কণ্ঠে জবাব দিলো, <q>আমি পারবো না বলতে। তোদের ঘুরতে ইচ্ছে করে তোরা বল।</q></p>

        <p>মেঘ মনে মনে ভাবছে, <q>তোরাই সুখে আছিস আমাকে তো উঠতে বসতে মারার হুমকি দিচ্ছে! আমি এবার এটা বললে নিশ্চিত এখনই
                খাবো থাপ্পড় টা।</q></p>

        <p>আবিরের খাওয়া শেষ এদিকে আসতে দেখে মেঘ চাইলো সে তাড়াতাড়ি রুমে চলে যাবে।</p>

        <p>কিন্তু আদি আর মীম আরও করুন স্বরে বলছে, <q>প্লিজ তুমি বলো না।</q></p>

        <p>এবার মেঘ রেগে কটমট করে বলে, <q>আমি বললাম তো পারবো না।</q></p>

        <p>মীম আর আদি যেন চুপসে গেলো।</p>

        <p>মেঘ আর এক মুহুর্ত দাঁড়ালো না। সিঁড়ি দিয়ে উঠায় ব্যস্ত।</p>

        <p>আবির বিষয়টা লক্ষ্য করেছে, আবির আদিকে জিজ্ঞেস করে,</p>

        <blockquote>“কাকে কি বলতে বলছিস ওকে?”</blockquote>

        <p>মীম শ্বাস টেনে সাহস নিয়ে বললো, <q>ভাইয়া আমাদের আপনার বাইকে নিয়ে ঘুরাবেন প্লিজ?</q></p>

        <p>মেঘ সিঁড়িতে উঠতে উঠতে ফিসফিস করে বলছে, <q>হিটলার নিবে বাইকে তোদের? সেগুরে বালি।</q></p>

        <p>আবির কণ্ঠ তিনগুণ ভারি করে উত্তর দিলো,</p>

        <blockquote>
            “আমার বাইকে কাউকে উঠাবো না,<br>
            কিছুদিন পর তানভিরকে বাইক কিনে দিব। তখন ও তোদের নিয়ে ঘুরবে।”
        </blockquote>

        <p>আদি অকস্মাৎ প্রশ্ন করে বসলো,</p>

        <blockquote>“তুমি তানভির ভাইয়াকে নিয়ে ঘুরো না?”</blockquote>

        <p>আবির এবার স্বাভাবিক কণ্ঠেই বললো,</p>

        <blockquote>“এখনও তানভির আমার বাইকে উঠে নি! তবে ভবিষ্যতে উঠতে পারে। ওর সাথে তোদের কি সম্পর্ক?”</blockquote>

        <p>মীম আর আদি বোবা হয়ে রইলো।</p>

        <p>মেঘের কথা ফলে যাওয়াতে নিজেকে নিয়ে গর্ব করতে করতে রুমের দিকে যাচ্ছে আর ভাবছে দুই ভাইয়ের গলায় গলায় সম্পর্ক অথচ
            বাইকে উঠার পারমিশন দেয় নি। ছিঃ সহসা অভিব্যক্তি পাল্টালো মুখের। বিড়বিড় করে বললো, <q>হিটলারের থেকে ভালো আর কি
                আশা করা যায়?</q></p>

        <p>রুমে গিয়ে সোজা শুয়ে পরলো মেঘ। ফোনটা হাতে নিলো। এই ২-৩ দিনে একবারের জন্য ও ফেসবুকে ঢুকে নি সে।</p>

        <p>মন খারাপ কাটাতে ঢুকলো ফেসবুকে, কিছুক্ষণ ঘুরাঘুরির পর একটা পোস্ট সামনে আসছে।</p>

        <p>১ দিন আগে আবির ভাই ফেসবুকে একটা অসম্ভব সুন্দর ছবি আপলোড দিয়েছেন সাথে ছোট করে ক্যাপশন লিখেছেন —</p>

        <blockquote>“শূন্যতা আমায় ঘিরে আছে,<br>আর আমি ঘিরে আছি মোহে”</blockquote>

        <p>মেঘ ছবিটা দেখে যতটা খুশি হলো তার থেকে বেশি চিন্তিত হলো ক্যাপশনে কি বুঝিয়েছেন ওনি তা ভাবতে। সে ক্যাপশন বুঝার
            চেষ্টায় মগ্ন হলো,</p>

        <blockquote>“ওনি কি তাহলে সত্যি কারো সাথে রিলেশনে আছেন!?”</blockquote>

        <p>তৎক্ষণাৎ উত্তর আসলো মনের ভেতর থেকে,</p>

        <blockquote>“ওনি প্রেম করলে তোর কি, তোরে যে উঠতে বসতে থাপ্পড় দেয়ার ভয় দেখায়, তোর লজ্জা করে না এই হিটলার কে নিয়ে
            ভাবতে!!!”</blockquote>

        <p>সঙ্গে সঙ্গে ডাটা অফ করে ফোন রেখে দিলো মেঘ। সত্যিই তো, সে তো আবির ভাইয়ের উপর রাগে আছে, তাহলে আবার আবির ভাইকে
            নিয়ে ভাবছে কেনো..! </p>

        <p>এদিকে আবির ভাই রুমে এসে ৫-১০ মিনিট রেস্ট নিয়ে নিজের ল্যাপটপ আর কিছু কাগজপত্র নিয়ে বেরিয়ে পড়েছে।</p>

        <p>★★★★</p>

        <p>সন্ধ্যায় মেঘের নতুন টিউটর এসেছে। বয়স এত বেশি না। ঢাকা বিশ্ববিদ্যালয়ে ফিজিক্সে পড়াশোনা করছেন এবার ৩য় বর্ষে
            আছেন। দেখতে মাশাআল্লাহ অনেক সুন্দরী, গোলগাল চেহারা, বোরকা পরে হিজাব পরে এসেছেন। গুছিয়ে কথা বলেন, সুন্দর করে
            বুঝিয়ে পড়িয়েছেন মেঘকে। মেঘ যেনো পড়ার থেকেও বেশি মুগ্ধ হয়েছে ওনার কথার স্টাইলে।</p>

        <p>ওনার নাম জান্নাত। মেঘের ওনাকে এতই ভালো লেগেছে যে দু দিন পড়া পর্যন্ত অপেক্ষা করতে পারলো না। জান্নাত আপু চলে
            যাওয়ার সঙ্গে সঙ্গে ছুটে গেলেন বড় আব্বুর কাছে। জানালেন, ওনার কাছেই পড়বে সে।</p>

        <p>‘আলী আহমদ খান’ “যেনো কিছুটা নিশ্চিন্ত হলেন, তারপরও মেঘকে বললেন, কখনো যদি মনে হয় তোমার পড়ার ঘাটতি হচ্ছে তাহলে
            আমি নতুন টিউটর আনবো, তুমি চিন্তা করো না। পড়াশোনায় মনোযোগ দাও!”</p>

        <p>মেঘ “ঠিক আছে” বলে নিজের রুমে চলে গেলো।</p>

        <p>রাতের সবাই একসাথে খাওয়া দাওয়া করলো কিন্তু আবির নেই। ইদানীং আবির অফিস শেষ করে নিজের নতুন অফিসে চলে যায়। ওখানে
            সব গুছানো, প্ল্যানিং করা এসব নিয়ে ব্যস্ত থাকে। রাত ১১ টার আগে ফিরেই না। কেউ অপেক্ষাও করে না তার জন্য। কারণ
            আবিরের কড়া নির্দেশ আমার জন্য কেউ অপেক্ষা করলে আমি আর ফিরবোই না। সেই থেকে মা আর মামনি শুয়ে পড়ে। আবির ১১ টার
            পরে এসে ফ্রেশ হয়ে নিজের মতো খায়।</p>

        <p>★★★★</p>

        <p>কেটে গেলো আরও দুদিন। দেখা হলো না মেঘ আর আবিরের। সকালে আবির খেতে আসলেও মেঘ আগে আগেই খেয়ে পালায়, সে আবির ভাইয়ের
            মুখোমুখি হতে চাই না।</p>

        <p>মেঘ ছোটবেলা থেকেই খুব আবেগী আর জেদী। অল্পতেই কান্না করা তার স্বভাব। আর কোনো বিষয়ে জেদ করলে তা সহজে কাটে না।
            যেমন সামান্য কয়েকটা থাপ্পড়ের জন্য আবির ভাইয়ের সাথে ৯ বছরের উপরে কথা বলেনি একটিবার। আবির ভাই দেশে আসাতে মনে
            অন্যরকম অনুভূতি জন্মানো শুরু করেছিল সবেমাত্র। কিন্তু আবির ভাইয়ের হুমকিতে অনুভূতিগুলো চাপা পরে যাচ্ছে। মেঘ
            নিজেই যেনো অনুভূতিগুলোকে মাটি চাপা দিতে ব্যস্ত।</p>

        <p>কথায় আছে,<br>
            ‘চোখের আড়াল হয়ে গেলে,<br>
            মনের আড়াল হতে বেশি সময় লাগে না’</p>

        <p>এজন্য মেঘ সর্বোচ্চ চেষ্টা করছে যেনো আবির ভাইয়ের সামনে সে না পরে। সবাই টেবিলে বসার আগেই সে খেয়ে নিজের রুমে চলে
            যায়, আবির ভাই অফিসে গেলে সে কোচিংয়ের জন্য বের হয়, দুপুরে আবির ভাই থাকে না বলে একটু রিলাক্সে খেতে পারে। রাতেও
            জান্নাত আপু পড়িয়ে যায় ৭.৩০ নাগাদ তখনই খেয়ে রুমে চলে যায়। তখন তো আবির ভাই ফিরেই না, দেখা হবে কি ভাবে..!!</p>

        <p>★★★★</p>

        <p>সেই রবিবার থেকে মেঘ পালিয়ে বেড়াচ্ছে। আজ বৃহস্পতিবার রাত, মেঘ নিজের পড়া শেষ করে শুয়ে মোবাইলটা হাতে নিয়েছে।
            আবির ভাইয়ের কথা খুব মনে হচ্ছে তার, তাই আবির ভাইয়ের আইডিতে ঢুকলো কিন্তু কোনো আপডেট নেই। মনের ভেতরটা কেমন জানি
            মোচড় দিলো মেঘের। মঙ্গলবার দুপুরে খেতে বসেছিল একসাথে, তারপর আর দেখেই নি সে।</p>

        <p>মেঘের খুব ইচ্ছে করছে আবির ভাইকে দেখার। মনকে কোনোভাবেই শান্ত করতে পারছে না। মনের জোরগুলোও নিস্তেজ হয়ে পরেছে।
            অনেকক্ষণ মনকে বুঝিয়ে ব্যর্থ হলো, তাই রুম থেকে বের হয়ে গুটিগুটি পায়ে এগিয়েছে আবির ভাইয়ের রুমের দিকে। রাত তখন
            ১১ টার উপরে। ড্রয়িং রুমে একটা হালকা আলোর বাল্ব জ্বলছে, পুরো বাড়ি অন্ধকার। মেঘ আবির ভাইয়ের রুমের সামনে
            দাঁড়ালো।</p>

        <p>দরজা চাপানো, আস্তে করে ধাক্কা দিলো মেঘ। চেক করতে চাইছিলো খোলা কি বন্ধ। মেঘের হালকা ধাক্কাতেই খুলে গেলো দরজা।
            কিছুটা ঘাবড়ে গেলো মেঘ। যদি আবির ভাই রুমে থাকেন তাহলে আজ থাপ্পড় নিশ্চিত। তাই দুগালে হাত দিয়ে আস্তে করে উঁকি
            দিলো রুমে।</p>

        <p>রুমের বারান্দায় বাল্ব জ্বলছে। সেটার আলোয় রুমে আসছে। মোটামুটি আলোকিত হয়ে আছে রুমটা। আবির ভাই কোথাও নেই। বিছানা
            টানটান করে পাতানো। টেবিলে বই, খাতা, কাগজপত্র এলোমেলো, সাথে একটা ল্যাপটপের আলো জ্বলছে। চেয়ারের উপর ২-৩ টা
            কাপড় এলোমেলো পরে আছে। ছেলেদের রুম সচরাচর যেমন হয়।</p>

        <p>মেঘ মনে মনে ভাবছে, “আবির ভাই কি এখনও ফেরেনি?”</p>

        <p>নিজের রুমের দিকে ফিরে ১ কদম এগুতেই কানে ভেসে আসে গানের সুর। দাঁড়িয়ে পরলো মেঘ, মনে মনে ভাবছে,
            “গান কে গাইছে, আবির ভাই নয় তো?!”</p>

        <p>আবারও ঘুরে গুটিগুটি পায়ে এগিয়ে গেলো সিঁড়ির কাছে। মেঘ এই জীবনে কোনোদিন সন্ধ্যার পর ছাদে যায় নি। সবাই গেলেও যায়
            না, ওর ভয় লাগে, সন্ধ্যা বেলা নাকি ছাদে তাঁনারা ঘুরে বেড়ায়, সারারাত ছাদেই থাকেন—এ ভয়ে ছাদে পা বাড়ায় না। সিঁড়ি
            নিচে থমকে দাঁড়ালো মেঘ,</p>

        <p>“এই গান কি তাঁনারা গাইতেছেন? আমাকে আকৃষ্ট করে নেয়ার জন্য?”</p>

        <p>যাবে কি যাবে না এটায় ভাবছে মেঘ, বুকে সাহস নিয়ে দু কদম এগিয়েছে মেঘ, একটু উঁকি দিয়ে দেখলো ছাদের দিকে। ছাদের
            গেইট খোলা। এটা দেখে মনে সাহস পেলো মেয়েটা।</p>

        <p>তাঁনারা গান গাইলে গেইট খুলার কি দরকার। তারপরও আল্লাহ আল্লাহ করে এগুচ্ছে মেঘ।</p>

        <p>গেইটের কাছে এসে বুকে হাত রেখে উঁকি দিলো ছাদের দিকে। ছাদের এক কর্ণারে নজর পড়লো, চেয়ারের উপর হেলান দিয়ে বসে আছে
            কেউ একজন। চাঁদের আলোয় থেকে মেঘ সরে যেতেই স্পষ্ট বুঝা গেলো এটা আবির ভাই।</p>

        <p>মেঘ নিস্তব্ধ হয়ে দাঁড়িয়ে পরলো, এত রাতে আবির ভাই ছাদে কি করেন, কৌতুহল হলো মেঘের।</p>

        <p>আগে কি গান গেয়েছে তা মেঘ বুঝতে পারে নি, নিচ থেকে শুধু সুরটাই শুনেছে। এখন আবির ভাই নিরব। কয়েক মুহুর্ত পর আবির
            ভাই আবার শুরু করলো,</p>

        <blockquote>
            <p>“ছোট্ট বুকে মেঘ জমিয়ে ক্যানরে কাঁদিস পাখি?<br>
                তুই ফিরবি বলে আমি কেমন সন্ধ্যা নামায় রাখি<br><br>

                ছোট্ট তোর ওই ওমের ডানায় নাক ঘষতে দিবি কি?<br>
                বুকের ভেতর ঘুলঘুলিতে একলা পাখি হবি?<br>
                তুই বুকের ভেতর ঘুলঘুলিতে একলা পাখি হবি?”</p>
        </blockquote>

        <p>মেঘ উদ্বিগ্ন নয়নে তাকিয়ে আছে আবির ভাইয়ের দিকে। ছেলেদের গান শিখতে হয় না, তারা খালি গলাতে গান গাইলেও যেনো
            অসম্ভব সুন্দর লাগে। মেঘ মুগ্ধ হয়ে আবিরের গান শুনছে।</p>

        <p>আবির ভাই একই লিরিক বার বার গাওয়াতে গানে মনোযোগ দিলো মেঘ।</p>

        <p>নিজেকে নিজে প্রশ্ন করলো মেঘ, “এই গান কাকে উদ্দেশ্য করে গাইছেন ওনি? আমাকে নিয়ে নয়তো?” এটুকু বলতেই মুখে হাসি
            ফুটে উঠলো মেঘের। তৎক্ষণাৎ মনে হলো ওনি আমাকে নিয়ে কেনো গান গাইবেন, আমি কে! তানভির ভাই তো সেদিন বললো আবির
            ভাইয়ের জীবনে কেউ আছে, তাহলে কি তার কথা ভেবেই গাইতেছেন? সঙ্গে সঙ্গে হাসি গায়েব হয়ে গেলো মেঘের। নিস্তব্ধ
            আঁখিতে তাকিয়ে আছে সে, বুকের বা পাশে হালকা ব্যথা অনুভব হলো, ওনার মনে সত্যি অনেক দুঃখ না হয় এমন গান কেউ
            গায়..!!”</p>

        <p>এরমধ্যে আবির ভাইয়ের গান থেমে গেলো, কিছুক্ষণ নিরব থেকে পকেট থেকে একটা সিগারেট বের করে ঠোঁটে ধরলো, আগুন দিয়ে
            জ্বালালো সেই সিগারেট।</p>

        <p>এদিকে মেঘের মাথায় আকাশ ভেঙে পড়েছে। নিজের চোখকে বিশ্বাস করতে কষ্ট হচ্ছে, আবির ভাই সিগারেট খান? দাঁড়িয়ে থাকার
            শক্তিটুকু পাচ্ছে না অষ্টাদশী। অকস্মাৎ দরজার এখানেই বসে পরেছে সে।</p>

        <p>মেঘের জাত শত্রু হলো সিগারেট। যেখানে সিগারেটের গন্ধ মেঘ সহ্য করতে পারে না, সিগারেটের গন্ধে তার শ্বাসকষ্ট হয়ে
            যায়। সেখানে আবির ভাই সিগারেট খাচ্ছেন। এটা যেনো মেঘ মানতেই পারছে না।</p>

        <p>ওষ্ঠদ্বয় উল্টে নিরবে চোখের জল ফেলে অষ্টাদশী। যাকে সে মিস করছিল, এতক্ষণ তাকে দেখার জন্য উদ্বেগ ছিল। তাকে খোঁজে
            এসে এরকম একটা দৃশ্য দেখবে তা সে কল্পনাও করে নি। অষ্টাদশীর মনটা নির্মমভাবে হত্যা করেছে আবির ভাই। আবির ভাই
            অষ্টাদশীর মনে আর বসন্তের ফুলের মতো ফুটবে না। আবির ভাইয়ের প্রতি খুব রাগ হলো মেঘের, রাগের সাথে কান্নার মাত্রাও
            বাড়তে লাগলো। ছাদের দরজার পাশে বসেই ফুপিয়ে ফুপিয়ে কাঁদছে মেঘ। নিজেকে সান্ত্বনা দেয়ার কোনো ভাষায় খোঁজে পাচ্ছে
            না অষ্টাদশী।</p>

        <p>আচমকা আবির ভাই হাজির হলো মেঘের সামনে। মেঘ তখনও কান্নায় ব্যস্ত।</p>

        <p>আবির গম্ভীর কন্ঠে শুধালো,</p>

        <p>“এখানে কি করছিস?”</p>


        <a href="index.html" class="back-link">← হোম পেজে ফিরে যাও</a>
    </main>
</body>

</html>